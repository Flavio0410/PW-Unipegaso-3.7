# Project Work UniPegaso

Tema 3 traccia 7 del Project Work per l'a.a 2024/2025 per la sessione autunnale.

## Sviluppo di una pagina web per il download dei report di sostenibilità di un’impresa del settore secondario

- - -


### Descrizione situazione-problema 

I report di sostenibilità sono documenti pubblicati dalle aziende per riferire sulle loro prestazioni ambientali, sociali ed economiche. Questi report sono essenziali per dimostrare l'impegno dell'azienda verso pratiche di sostenibilità e trasparenza, offrendo agli stakeholder una visione chiara delle attività dell'azienda relative alla responsabilità sociale e ambientale nel settore secondario, che comprende le attività industriali e manifatturiere, la sostenibilità gioca un ruolo cruciale nella gestione delle risorse, nella riduzione dell'impatto ambientale e nell'adozione di processi produttivi più efficienti ed ecologici. La pubblicazione e la diffusione dei report di sostenibilità consentono alle aziende di mostrare i loro progressi in termini di innovazione sostenibile, conformità normativa e responsabilità sociale d'impresa.

Gli studenti sono incaricati di selezionare un'azienda del settore secondario e raccogliere i suoi report di sostenibilità per poi sviluppare una pagina web che consenta ai visitatori di scaricare facilmente tali report. Questa pagina dovrebbe essere intuitiva, accessibile e riflettere visivamente l'impegno dell'azienda verso pratiche produttive sostenibili.


- - -

### Obiettivi
Lo studente sarà in grado di:
Sviluppare competenze di programmazione web applicata a delle necessità realistiche di un’impresa 
Comprendere l’importanza della Responsabilità Sociale d’Impresa tramite l’analisi dei report di sostenibilità

- - - 


### Elaborato/Artefatto/prodotto 
Selezionare un’impresa del settore secondario ed analizzarne l’ultimo report di sostenibilità disponibile.
Sviluppare un codice in HTML e CSS con commenti dettagliati che ne spieghino il funzionamento (da inserire nel rapporto descritto di seguito).
Produrre un rapporto che contenga:
- Il racconto del contesto in cui opera l’impresa e proponga un breve resoconto dell’ultimo report di sostenibilità fornito dalla stessa.
- Il codice HTML e CSS sviluppato per il download dei report di sostenibilità dell’impresa.
- Un resoconto del processo seguito per lo sviluppo del codice
